42 DE TRAGICA AMBIGUITATE APL'D EURleEM.

simulacrum habeatis a diis immissum.» Is vero, qui non prospicit
quo verba tendant, parum urbane eam jubet de ista invisa muliere
loqui desinere z

’Άλλου λόγου μέμνησο, μὴ κείνης ἔτ’. ¹.

Duos versus praeterimus, quos jure W. Ribbeckius etl. Czwalina
damnaverunt. Tunc Helena sciscitatur num domi cum uxore Menelaus
sit. Postquam didicit eum neque Argis versari, neque ad Eurotae
ripas, sententiae conformationem usurpans, cujus apud tragicos tam
multa exempla jam invenimus : « Vae mihi, exclamat, quantam cala-
mitatem indixisti, quibus eam indicis! n Graece :

Αἰαῖ · κακὸν τόδ’ εἶπας οἷς κακὸν λέγειςῡ.

Vir quidem, quocum diverbium agit, non discernit quos hoc pro-
nomine οἷς designaverit; spectatoribus contra res se aliter habet.

Jam ad primum ἐπεισόδιον veniamus. Postquam Menelaus, naufragio
sacto, enarravit quantis calamitatibus conficeretur, ei fit anus obvia,
quam jubet in regiis aedibus, quis ipse sit, nuntiare. Tum mulier:

Πικρεῦς ἂν οἶμαί γ’ ἀγγελεῖν τοὺς σοὺς λόγως3.

quod ambigue imprudens profert. Nam cum affirmat, modo si man-
dato paruerit, Menelaum maximis malis affectum iri, vim eisdem
verbis, longe quidem diversam, subjicere possumus, cum regis Hele-
nam petentis consilia, viro interveniente, haud prospere successura
praevideamus.

Postquam chorus in primo στασίμῳ Trojanum bellum et Tyndaridis
immeritam infamiam cantu prosecutus est, redit rex a venatione.
Primo Helenam aufugisse arbitratur. cum paternum sepulcrum
desertum videt. Error vero brevis est. Venit enim mulier, pullis ves-
tibus induta, quae ei obiisse nuntiet Menelaum, cum Menelaus ipse,
rei nuntius, ad Protei monumentum sedeat. Uxor fingit, morte audita.

se consilium iniisse. conjugi justa funebria solvendi. Cujus rei licen-

tiam regem rogat, quam is sine ulla fraudis suspicione permittit.

Rursus στιχεμυθεῦσιν personae; nemo autem, rege excepto, simulata
mente non loquitur. Locus ergo magnam versuum copiam, quibus
operam impendamus, suppeditaturus est, cum alter alteri, quae est
euripidea consuetudo, nihil falsi sere unquam comminiscatur. quin
veritatem spectatoribus rerum consciis simul declaret.

Primo quidem trimetro nobis accuratius studendum est, quia
editores, quod saepissime in hac fabula contingit, valde inter se dis-

1. uel.. 120.
-ι, Ibidem, 125».

3. Ibidem, 448.

