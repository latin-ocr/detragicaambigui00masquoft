40 DE 'RRAGICA AMBIGUITATE AIJL'D EURIPIDEW.

CAPUT ΧΗ. - DE HELENA.

Tragoedia, si jure quidem nomen illud huic operi indideris, quod
in nonnullis partibus a tragica majestate videtur haud mediocriter
abhorrere, singularem locum inter ceteras Euripidis fabulas obtinet.
Argumentum enim neque commune, neque de medio sumptum. Nam
scriptor ab Homero quidem dissidens, notissimam vero Stesichori
palinodiam secutus, finxit Helenam Trojam non ivisse, Junone curante,
ab Alexandro ac Cypride poenas petendi causa. ut uxor ipsa Menelai a
Mercurio sublata in Aegyptum deportaretur. cum Priami filius inanem
mulieris effigiem secum auferret.

Agamemnonis igitur frater, Troja capta, non ipsam conjugem in
nave revexit, sed vacuam umbram. Ubi vero ventis et fluetibus ad
Aegyptiorum litus appulsus est, mulierem quandam vultu et forma
uxori suae simillimam ad se venientem prospicit. Primum rei miraculo
attonitus parumper obstupescit. deinde errorem agnoscit, quo tani
multis annis deceptus est, atque Helenam non diutius dubitat fateri
uxorem suam esse.

ln altera vero tragoediae parte, dolos noster in scenam produxit,
quibus usi sunt ambo, ut ex Aegypto in patriam confugerent. Theo-
clymenos enim, Protei filius, amore captus, Helenam ducere volebat :
quod fugae faciendae consilio magnopere obstabat. Fraude tamen rem
expediunt, ut ad finem operis virum et uxorem in altum mare evehi
videamus. .

Novam igitur habemus fabulam, e duabus partibus constantem,
quae inter se parum similitudinis praebent. In una enim. cum sit
duplex, ut. sic dixerim, Menelai uxor, quaeritur et discernitur utra sit
ipsa IIelena; in altera autem exponitur qua ratione, conjuge reperto.
ex Aegypto evadat. Facile quidem, spero, concedes, ex his tam diversis
partibus aegre componi, quod simplex et unum sit.

Opus tamen mirum et portentosum, ut tragico colore parum
enitebat, ita tamen vulgi opinionem multum offendebat, quod placebat
Euripidi, novitatis poetae omnium studiosissimo. Yera enim Helena,
quae sine ulla intermissione virum invita in errorem inducebat, cum
eum contra libentissime illuderet salsa ejusdem effigies, occasionem
dabat scriptori. modo comicas, modo tragicas scenas in una fabula
conjungendi, quibus spectatorum animi in contrariam partem vehe-
menter distraherentur. Nam sexaginta annos circiter postquam Persae

